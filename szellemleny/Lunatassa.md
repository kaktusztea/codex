**Neve**: Lunatassa  
**Valódi „neve”**: "Rémült anya sikolya, gyereket óvó kar, eszelősség, elvakultság"

## Története

A szellemlény világi életét valamikor az V. Napcsászár alatt élhette valahol Miracleában. Egyszerű parasztasszony volt valószínűleg, akinek gyermekeit egy hatalmaskodó hadúr zsoldosai ölték meg egy adóbeszedés alkalmával. Az anya gyermekeit védve halt meg, de előtte még iszonyatos akaraterejével és állati dühével két katonát küldött maga elé. Iszonyatos erejű érzelmei (és a telihold) nem engedték eltávozni lelkét az árnyékvilágból, és Aurájába is beleégtek.

Azóta bóklászik végig Abrÿss-on. Mániája lett gyermekeinek védelme, de mivel azok meghaltak (ezt ő nem bírta sem elfogadni sem felfogni) mindig talál egy-egy csecsemőt, akiben 'meglátja' egyik eltávozott utódját.  

Ilyenkor - a gyerek családjának tudomása nélkül - pártfogásába veszi kiválasztottját (általában a bölcsőjébe költözik) és megóvja a veszedelmektől. Egyfajta őrangyal lesz. A család legfeljebb jelekből következtethet arra, mi is folyik itt - általában Istennek könyvelik el a dolgot, hogy pl. a falról leesett kis polc épp elkerülte a pici fejét. Lunatassa általában úgy kb. 8 éves koráig marad a gyerekkel, utána továbbáll és új védencet keres.

---

👻 4. osztályú szellemlény (Aura:40%)

Meglehetősen erős szellemlény. Harmadik szemmel nem lehet rögtön megpillantani rejtőzködő természete miatt: **8-as nehézségű Harmadik Szem képességpróba** dobandó.

A Harmadik szem által megjelenített kép egy elmosódott női alakot mutat. Rejtelmes, szürke arcán bánat tűnik fel, mikor hullámzó alakja épp kivehető.

Szellemképességek:
- Megszállás (pl. a bölcső. Itt nyeri vissza Aurapontjait földalakban)
- Félelemkeltés (3-as hatásfok) (5 Aurapont/hatásfok)
- Mozgatás /Éter/ (1Kg/Aurapont)
- Légelementál forma felvétele

Van, hogy egyes erőteljes megmozdulások teljesen felemésztik erejét, de mindenáron megóvja a gyereket. Például teljes Auráját feláldozza, hogy egy nagy lehulló kődarabot eltérítsen. Utána "eszméletét veszti".

---

Slissan Destoros: Abryss "nyughatatlan" teremtményei (III. kötet)

A Gradÿss ház titkos könyvtárából

(Ailtas)
