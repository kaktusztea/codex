**Neve**: Ragálydög\
**Valódi „neve”**: "Sötét, fekete lehelet, gonosz parancs, megbúvó árnyalak"

A Ragálydögök - Zorának hála - nem terjedtek el nagy számban Abrÿsson. Kétség nem férhet hozzá, hogy démonikus praktikákat folytató feketemesterek "alkották" őket hajdanán, mikor a birodalmat még démoncsászárok irányították.

Ezek a szellemlények olyan teremtmények, amelyek képesek magukhoz kötni bandolákat. Hogy hányat, az a szellem erejétől, mágikus akaratától függ (Aura 10-es része). A köznép körében is ismertek, ha máshogy nem is, de legalább babonák szintjén. Hatalmas balszerencse, ha valahol felbukkan egy ilyen lény: Elpusztult családok, falvak maradnak utána, mire a birodalom gyógyítói és szellemvadászai megfékezik működésüket.

A másik dolog, amiért joggal félnek tőle az egyszerű halandók, az ezen lények intelligenciája, mivel - sajnos - igen furfangosak tudnak lenni: általában közvetett hatásként érzékelhetők, azaz nem "maguk végzik a piszkos munkát" hanem megbújnak valahol és onnan uszítják rá bandoláikat a gyanútlan emberekre. Legfeljebb annyi méterre képesek eltávolodni a magukhoz kötött bandolától, amennyi az Aurájuk.

---

####  👻 2-6. osztályú szellemlény (Aura: 20-60%)
Változó erősségű példányai vannak.

Szellemképességek:
- Spec. varázsképesség: Bandolák irányítása
- Aurarejtés

---

Slissan Destoros: Abryss "nyughatatlan" teremtményei (III. kötet)

A Gradÿss ház titkos könyvtárából

(Ailtas)
